‚10-

refertus 4, 4 = E. l, 17, 55. rapimur H. l, 27 = S. l, 5, 86. Denique malus et
avidus uterque substantive aliaque plurima.

Cogitabam quondam aliquid· praesidii peti posse ex A. 3, 66: „ille Scaurus quem
proavum suum opprobrium virorum Mamercus infami opera dehonestabat ‘⁶ celebri Horatii
loco C. 1, 12, 37:

Regulum et Scauros animaeque magnae

Prodigum, Poeno superante, Paullum

Gratus insigni reseram Camena

Fabriciumque. ,

in quo Scaurorum vel etiam unius Scauri (nam pluralem non moror, cuius usus apud opu'-
mum quemque poetam magis a numerorum suavitate quam sententiarum pondere plerumque
pendet) mentio aliena est a laudibus non solum eorum virorum qui in hac stropha praedi-
cantur, sed etiam eorum qui in antecedentibus et subsequentibus summo praeconio digni ha-
bentur. Nam ne princeps quidem ille Senatus a Cicerone propter earundem partium studiums
iusto maioribus laudibus ornatus est dignus censendus qui inter viros armis et sanguine
suo patriam tuentes commemoretur, ut omittam non omni eius vitam caruisse macula. v.
Drumann. H. G. R. l p. 25 sq. Accedit autem alia causa, quae nomen hoc suspectum reddit.
Nusquam enim Horatius virorum mentionem facit, qui inde a bello tertio Punico usque ad
Pompeium seditionibus et turbis civilibus nomen famamque acceperunt , nusquam Gracchorum
Sullaeque dictatoris. Quod in universum recte monuit Estreus Prosopogr. H. p. 257. Nam
etsi Spartacum v. c. commemoravit data occasione in lyricis, in ceteris scriptis Sullam,
Lucullum, alios: funestarum tamen cladium tristem memoriam renovari noluit. Quamquam
aliqua luctuosissimi temporis significatio secundum Scholiastae testimonium hucusque plane

neglectum inest in C. 3, 3, 61 sq.:
Troiae renascens alite lugubri

Fortuna tristi clade iterabitur,

Ducente victrices catervas
Coniuge me lovis et sorore.

Ter si resurgat murus aeneus
Auctore Phoebo: ter pereat meis
Excisus Argivis3 ter uxor
' Capta virum puerosque ploret.

Ubi Acro: „Troiam significat periisse: semel ab Hercule, secundo ab graecis pro
Helena: tertio ab Fimbria.“ Quod scholion reconditioris doctrinae vestigia prae se ferens
dubitationem iniicere poterat Peerlkampo quum inde a v. 14 omnia audacissima manu rese-
care conaretur. Longinquae enim memoriae recordationem in his verbis poetae inesse, ap-
parere videtur ex S. Augustino de civ. Dei 3, 7: „Eversis quippe et incensis omnibus cum
oppido (int. Troia per Fimbriam) simulacris, solum Minervae simulacrum sub tanta ruina
templi illius ut scribit Livius integrum stetisse perhibetur.“ Quod pertinere videtur ad v. 23:

