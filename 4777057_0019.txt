„11-

noluit, ita calidius agens brevitatis studium non'satis attendit. Veluti quum C. 2, 16 pul-
chre animadvertisset, otium quod roget navita aliud esse quam quod sapienti homini a
diis exoptandum esset, ubi hoc a poeta expressis verbis significari «non vidit, excidisse ali—
quid pronuntiavit. Verbis autem inter miseros tumultus mentis praeparamur et ad-
monemur, alium nunc otii significatum tangi atque antea. Deinde, quod in eo iure mireris
poetae interpretationem non tam sollerter ac debebat ex ipso poeta petere studet. C. 1, 7:
Me nec tam patiens Lacedaemon in adiectivo offendit quidem, spernens opinor no-
strorum editorum ineptias, epitheton mere ornans esse balbutientium, verum pro eleganti
quo pollet iudicio ab Oudendorpii‚ egregii viri sed in emendandis poetis paulo infelicioris,
coniectura spatiis p. patiens assensum cohibet suum. Oblitus autem est, quod similiter
Horatius imbelle Tarentum dixit E. 1, 7, 45. veterum temporum famam ad praesentia
referens, ut non solum a naturali pulcritudine sed etiam a rerum gestarum memoria utrum-

que locum commendaret. Lacedaemoniorum autem patientia pene in proverbium abiit v. Ne·
potem in Alcib. 11, 4. Ages. 7.

Ut vero omittamus, virum praestantissimum interdum errasse quum vitiosa scriptura
uteretur, id quod ei accidisse dolemus p. 67 in Quintiliano IX, 3, 18 ubi recte legitur apud
Spaldingium: „Potest enim deesse alterum nam. Et apud Horatium illud: Fabriciumque.
Hunc et intonsis Curium capillis“‚ exemplum enim est figurae quae abiectio dicitur: ne ad
quaestionem quidem sane perdifficilem, multo enim artificiosius Catullo Flaccus peregrinis
domestica immiscuit, v. Estreum Prosopogr. H. p. 523, satis animum advertisse videtur,
quae carmina ex Graecis vertisse Horatius videri debeat. Qua re sactum est, ut ei res
minus feliciter cederet ultimam stropham carminis Ο navis referent etc. spuriam iudicanti,
quod integrum ex Alcaeo sumpsit Venusinus vates. Maxime autem dubia et lubrica res est,
ubi omnia ad pulcri sensum revocanda sunt, qui saltem ex parte alius alio tempore apudque
alios esse solet. Accedit quod saepenumero evenire solet, ut singula videri possint iure
vituperari totumque nihilominus placeat. Cuius r'ei insigne exemplum praebet Fronto de ora-
tionib. l. Π p. 249 ed. M. sic ‹le Lucani prooemio disputans: „Is initio carminis sui septem
primis versibus nihil aliud quam bella plus quam civilia interpretatus est. Nunc hoc
replicat quot sententiis! Iusque datum sceleri una sententia est. In sua victrici
conversum viscera, iam haec altera est. Cognatasque acies, tertia haec erit. ln
commune nefas, quartum numerat. Infestisque obvia signiS‚ appellat quoque quintam.
Signa, pares aquilas, sexta haec Herculis aerumna. Et pila minantia pilis:
septima, de Ajacis scuto corium. Annaee quis finis erit?“ Quod crisis genus quicunque
volet exerceat, modo ne inde de auctore coniecturam faciat, quod saepius accidit Peerl—
kampo qui quicquid ipsi displicebat Horatio indignum esse existimabat. C. 1, 2, 9:

Piscium ·et summa genus haesit ulmo
fateor imaginem hanc ne mihi quidem admodum placere sed serendam censeo non magis
quam curas laqueata circum tecta volantes aut de Caesare S. ἱ), 1, ⁶20: Cui male
si palpem, recalcitrat undique tutus aut apud Vergilium Aen. IX Amata Ceu

2.

