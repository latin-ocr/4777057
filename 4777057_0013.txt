..5-

floruisse satis constat, quamquam ne hunc quidem praestigiatoris fama plane etiam nunc ca-
rere auctor 'est Pricaeus ad Vartonis Ilist. poes. Angl. V. 2 p. 411 ed. lIdae, ut ex ephe·
meridibus litterariis certiores facti sumus. Placuit, ut brevi rem complectar, Vergilius Ro-
manensibus populis eorumque poetis quique hos imitati sunt atque simul cum his vivet et peri-
bit: placuit Horatius sanis, sobriis, cordatis hominibus omnium aetatum et gentium, placuit
Wittio inter tormenta, placuit qui nil nisi hominem et esse et haberi cuperet Lessingi03 displi-
cuit idem numquam non iis qui in bonas litteras grassarentur et societatis humanae vincula
solvere conarentur, displicuit facile iis qui opinione ante praesumpta paullulum se a vero ab·
duci passi sint, quod Schmidio Berolinensi nuper accidisse non magis dolemus quam aequo et'
religioso in paucis aestimatori antiquitatis Loebellio Horatium probari laetamur. Placebunt de—
nique si quid sentio in perpetuum nonnulla Bucolicorum, multa Aeneidis, plurima Georgicon3 ²
dimidiato autem Vergilio Horatius integer superstes erit, cuius quam diu litterae Latinae do-
cebuntur honor laudesque in omni quod tentavit litterarum genere manebunt.

Quod autem Peerlkampus de mala librorum mss. condicione disputat, modo accuratius inter
singularum vocum corruptelas totorumque versuum et stropharum interpolationes distinxisset, in iis
ita me assentientem habet, ut addam locum prae ceteris memorabilem qui latuit omnes de hoc
argumento disserentes Sulpicii Severi in Hist. S. l, 4οε „Sed non dubito, librariorum potius
neglegentia, praesertim tot iam seculis intercedentibus veritatem fuisse corruptam quam ut pro-
pheta erraverit, sicut in hoc ipso nostro opusculo futurum credimus, ut describentium incuria
quae non incuriose a nobis sunt digesta vitientur.“ Verum si Peerlkampum sequeris quarta
fere pars carminum recidenda est, ita ut vix singulis libris iustus ambitus constare videatur.
Nam ut uno exemplo defungar, ex quarto libro qui habet 585 versus, 136 eiiciendos esse cen·
set. Quos ab uno interpolatore profectos esse quum ipse opinor contendere non audeat, unde
tot variorum temporum et auctorum, inter quos pueri quoque ex eius sententia habendi, mira
aequalitas numerorum argumentaque et sententiae aevo Horatii certe aptissimae maximeque
convenientes? Quod ut ipsi quaerendum relinquamus (nam in praefatione non satis attendit ad
hanc quaestionem), dicat quispiam: Nonne tu ipse nonnulla interpolata esse credis? Atqui
quod in uno versu fieri potuit, potuit in centum versibus Audio nec recte te concludisse ne-
gaverim: sic autem existimo, etiam in his rebus modum quendam semper fuisse et fines intra
quos peccare liceret. Crepent quotquot volent de librariorum incuria: nullo fere non tempore
homines religiose id munus exercentes inveniebantur, quorum sine opera veterum scripta
multo corruptiora extarent quam esse laetamur. Accedit quod de carminibus recensionem Ma-
vortii habemus, cuius auctoritatem cavendum est ne temere laedere videamur. Nam ceteri
quidem scriptores (enumerantur autem sedecim quorum recensione aliqua utimur) praestant¹
integritate iis qui ea carent. Ac sapienter Schneidevinus prol. ad Martial. p. CX: „Et uni—
verse quidem bene sperare iubet id quod veteres cum Graecos tum Latinos summum videmus
in eo posuisse studium, ut codd. vetustissimos et fide dignissimos contraherent, non vanae 2
luxuriae iactantiaeque gratia, sed ut de scriptura ipsorum auctorum certo constaret.“ Cur
autem quod demus Calliopio, Turcio Aproniano, aliis, adimamus Agorio nulla causa est. At,
inquies, tot foedae corruptelae insunt in carminibus. Concedo ita ut pro certo habeam,

