Maecenatis, Augusti, aliorum, negotiisque circa caput latusque salientibus valde imminutum
fuisse, multumque temporis infirmae qua utebatur valetudini impendere coactum simulque
tacita meditatione et rerum humanarum contemplatione mirifice delectatum esse, mirum pro·
fecto videri non debet, quod non plura poemata edidit.

Denique, ut haec quoque attingam, tuetur Peerlkampius sese Bentleii exemplo, qui
bis (C. 4,8, 17. Ep. 5, 873 addo ex ceteris operibus S. l, 4, 92; 2, 2, 383 A. P. 337 quem
ex libris trivialibus illatum censet) spurios versus indagaverit. Quod nec ego de aliis ver-
sibus negaverim quos enumeravimus in Horatian. p. 11 et ipsi p. 4. 5 n. duo carmina signi-
ficavimus, quae ab Horatio profecta esse posse sic ut hodie legantur, nunc quoque perne—
gamus. Verendum autem videtur, ne Peerlkampus ratus Bentleium plura spuria iudicaturum
fuisse si diutius operam navasset Horatio, nam divinum at subitum eius opus appellat p. XXV,
eximii viri dissimulantia quadam decipi se passus sit. Nam certe sedecim annis ante quam
Flaccum ederet iam in Notis ad Callimachum emendationem v. 441 A. P. ter natis p. tor·
natis protulit, quam postea in editione poetae longissima totius operis et plenissima super-

biae quaesitae meritis annotatione munire et corroborare conatus est.

Igitur quum, quemadmodum hucusque probare studuimus fusiusque exemplis imitati-
onis Horatianae docebimus, tantum absit, ut argumentis extrinsecus petitis ullo modo evinci
possit, textum Horatii in universum umquam alium fuisse atque nostrum, ut eius condicionem
fere eandem fuisse post primum saltem seculum i. e. inde a Taciti tempore, ex consentien— *s ’
tibus inter sese veterum scriptorum testimoniis efficiatur. Quocirca in manifestis corruptelis
meliorum codicum auxilium expectandum est, de quo Bentleius quidem non desperavit ad
S. 2, 4, 55: „Quamobrem omnes rogatos velim, quibus codd. vetustorum

copia est, ut in hoc loco aliisque pariter suspectis videant, annon aliud
olim fuerit a primo scriptore, aliud nunc post rasuram vel lituram ab al-

tera manu feratur idque inventum in commune conferant. (Equidem non vidi.)
Auguror enim, neque id opinor vane, multa post cineres nostros in codd.
repertum iri, quae nos nunc sola, sed non socordi, coniectura indagavimus:
in ceteris autem locis a diligentiore interpretatione maius quam plerisque videatur praesidium
petendum est. Quis enim non credat in tanta interpretum multitudine certe pleraque ita
explicata esse , nulla ut inde controversia esse possit? In quo egregie falluntur. Dupliciter
enim nostra aetate peccatur primumque laxius interpretando , quo nomine Orellius magisque
etiam Dillenburgerus adeo lapsi sunt, ut carminum totorum sensum perverterint. Lege quaeso
G. 2, 4 Ne sit an cillae tibi amor pudori et habebis carmen tenerrimis affectibus plenum,
in quo poeta amicum cohprtatur, ne desistat a servae pudicae amore, addita, quod amat,
(v. Riedel. apud Orell. E. 2 , 1 , 264) iocosa clausula. Orellium si sequeris, summa
εἰρωνεία inest, extra quam solum brachia teretesque suras positas arbitratur. Ergo hanc

inesse putabimus pulchris versibus:
2

