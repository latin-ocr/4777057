-ςῇ

quaedam post mortem poetae edita esse quod de Epodis L. B. de Valkenar. et Ean-eus
Prosopogr. p. 581 opinati sunt, quibus obstat, ut alia omittam, Palinodia ad Tyndariden.
Peerlkampus autem ut probaret Horatii quae nunc habemus laceras partes esse saevo ex
naufragio servatas et inutili pondere oneratas, eorum accessit sententiae, qui plura Hora-
tium edidisse quam quae superessent opinantur. Quo in numero Frankius Fast. H. p. 24 n.
3 et p. 91 nomen profitetur suum, qui cum Passovio et Grotefendo satis mirari nequit esse qui
ea de re dubitent. Ceterum quamquam quomodo inde effici possint, ut textum carminum
interpolatum esse credamus, non video, huius quoque suspicionis argumenta prorsus desidero.
Tantum enim abest ut ex S. l, 4, 38: ubi quid datur oti llludo chartis et S. 1, 6,
122 lecto aut scripto quod me tacitum iuvet sequatur, quod Frankius persuassimum
habet „permulta Venusini vatis poemata Romae innotuisse quae in syllogen non reciperen-
tut-‘⁶ ut contrarium effici posse videatur voce tacitum. Quae autem praeterea ab aliis
afferuntur, ea leviora sunt, veluti quod N. Heinsius ad Sil. Ital. VIII, 378 miratur, quod
poeta nullam Setini vini mentionem faciat quo Angustum maxime delectatum fuisse comper·
tum habemus. At vero Horatius nec conviva „regiae coenae“ nec laudator domus Augustae
esse voluit, quippe qui Liviam Octaviamque semel commemoraverit, si Peerlkampum audi-
veris nusquam, nec saepius Marcellum, de quo adhuc sub iudice lis est. De Iulia autem
prorsus tacuit, quam Propertius IV, 11 post annum 738 i. e. quum tres annos ante nupsisset
Agrippae et rumores in vulgus manasse necesse esset, quos quattuor sere saecula post
memoriae mandavit Macrobius Sat. 2, 5, his laudibus efferre sustinuit:
llle sua nata dignam vixisse sororem
Increpat et lacrimas vidimus ire deo.

Et tamen nihil ficti et simulati erat in Horatii cum Augusto familiaritate, id quod
Α, argumentis idoneis confirmavit Grotesendus Philol. l p. 143 sq. Rursus alii Vergilii aut Varii
’ mortem non potuisse non defleri aut eiusdem Aeneidem celebrari sibi persuaserunt. Qua in
re eiusdem Propertii auctoritate abutuntur canentis:

Nescio quid maius nascitur Iliade.
qui versus adeo placuit Vergilii laudatoribus, ut ab iis in Ovidii ep. ex Ponto 3, 4, 83 inve-
ctum sit quod etiam nunc legitur:
Res quoque tanta fuit quantae subsistere summo
Aeneidos vati grande fuisset onus.

Sapienter autem N. Heinsius: „Puto, inquit, Iliados vati.“ At ne bonae quidem
Cinarae, dum in vivis erat, laudes inseri poematis suis voluit, quam quin cecinerit dubitari
non potest. Nam plura eum scripsisse quam quae supersunt, quorum pleraque aut nonnulla
amicis si minus recitavit certe cum iis communicavit, nemo dissimile vero existimabit. Quod
tamen sic accipi nolim, tamquam ex multitudine carminum absolutissima omni numero quae-
que eligere voluerit: scite enim Lachmannus ep. ad Franldum p. 238: „talia enim nondum
perfectae artis documenta quaedam Horatium delere noluisse alio memorabili exemplo do-
cere possum“. Omnino autem considerantibus nobis Horatium nusquam versus cito effudisse,
sed magna cum cura limaque composuisse videri, otium autem eius usu et familiaritate

