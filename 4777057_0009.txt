P eerlkampus etsi docte ac subtiliter de historia quam dicunt textus carminum Horatii in prae-
fatione editionis suae disseruit, tamen, quum sua in re iudicis quasi simul et rei causam agere
cogeretur, quippe cui causae essent tam immanis interpolationis aperiendae, quantam ipse
statuit: facile fieri potuit, ut interdum cupidius quam verius iudicare videretur vir ceteroqui
acutissimus. Qua de re quid nobis sentiendum videatur, paucis iam exponere libet.

Primum quod ponit Peerlkampus, Horatium in scholis aeque assidue atque Vergilium
lectum esse, quamquam ipse praeter notum Iuvenalis locum 7, 225 nullum eius rei affert testi-
monium, nam Parisinum scholion „et postremo Probus qui illas (notas) in Vergilio et Horatio
et Lucretio apposuit ut Homero Aristarchus“ nondum editum erat quum praefationem suam
scribebat: ita demum verum esse concesserim, ut non eandempprorsus utriusque poetae con·
dicionem et auctoritatem fuisse censeam. Ut· enim omittam, epicumvpoesis genus in universum
apud Romanos dominatum esse, id quod uberius probare non opus est, et vel hanc ob cau·
sam Vergilii lectionem crebriorem fuisse quam Horatii, qua de re Grammatici multo plura ex

 

illo quam ex hoc hauserunt: alia sunt quae consideranda esse videantur. Nimirum Horatio et
Vergilio idem accidisse videtur post vitam quod dum in vivis erant. Hic enim Donato teste
aequalium poetarum fere omnium, exceptis duntaxat MaeviO, opinor, et Bavio et Cornificio,
amicus, universo autem populo tam acceptus, is ut versibus eius auditis in theatro surrexerit

praesentemque et spectantem poetam veneratus sit quasi Augustum (Tac. dial. 13): ille Plato· ‘²

nem et Maecenatem suum sequutus paucorum erat hominum, pauciorum poetarum, quo ex

numero non solum eosdem quos Vergilius fastidiebat verum etiam qui nil nisi Calvum et Ca· ’

tullum cantare docti erant et qui Pindaricos non expalluerunt haustus Callimachique Romani
nomen appetentes in Alexandrinorum poetarum nemus ire cupiebant Euphorionisque denique
cantores. Idemque nec plebis ventosae suffragia captans et summam ducens laudem principi-
bus placuisse viris et malignum spernere vulgus, quamquam merito fidicinem lyrae Romanae
digitis monstrari praetereuntium gloriabatur, tamen plebecula cum cicere suo nihil sapiente va-
lere iussa equitem sibi plaudere cum Arbuscula satis habuit. Candida autem Vergilii anima
ut ipsa magis ad se trahebat hominum studia, quam acris et irasci celer mens Flacci, ita
argumenta, quae tractabat Mantuanus vates, admodum placere popularibus suis necesse erat.

l

